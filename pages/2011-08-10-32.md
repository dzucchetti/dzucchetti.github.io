---
layout: page
title: "6.4. Formazione"
permalink: pages/32
---

# 6.4\. Formazione

In un mondo in costante evoluzione e mutamento, la formazione riveste un ruolo centrale. La formazione permette alle persone di apprendere le conoscenze necessarie per stare al passo con i tempi e adattarsi alle mutevoli esigenze del mondo del lavoro.  
 La formazione riveste però anche un aspetto essenziale ai fini della crescita personale e comunitaria. Le persone leggono libri, riviste, cercano su internet, seguono trasmissioni televisive o si iscrivono a dei corsi anche per sapere gestire le emozioni, per migliorare la propria comunicazione, per crescere i figli, per fare fronte a una malattia propria o di un parente, per gestire meglio il proprio rapporto con gli altri, o per pianificare la pensione.  
 Formazione a scopo lavorativo e per fini personali s’incrociano e si completano sempre di più.

