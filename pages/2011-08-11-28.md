---
layout: page
title: "6. Risorse e opportunità"
permalink: pages/28
---

# 6\. Risorse e opportunità

Il mondo e la società sono in profonda trasformazione. Questo crea problemi, ma anche nuove risorse e nuove opportunità. Un aggiornamento costante circa le risorse permette di affrontare i problemi da nuovi punti di vista e di concepire nuove soluzioni. Se il dibattito politico rimane limitato all’evidenziazione dei problemi, senza approfondire le nuove possibilità a disposizione, si rimane in visioni limitate e si tende a ripetere errori fatti in passato. Un confronto circa le risorse può portare a scoprire nuovi approcci e a ipotizzare nuove soluzioni.  
 Qui di seguito, si analizza un numero limitato di risorse:

* La vicinanza
* Lo sviluppo tecnologico
* La flessibilizzazione del mondo del lavoro
* La disponibilità di manodopera esclusa dal mondo del lavoro
* La formazione

Può naturalmente suscitare perplessità che l’esclusione dal mondo del lavoro possa essere considerata come una risorsa. Eppure, anche le situazioni più critiche hanno aspetti diversi.

La considerazione delle risorse e delle opportunità deve naturalmente partire da un’analisi delle caratteristiche, dai potenziali e dagli elementi che le valorizzano. Qui di seguito non saranno però analizzati i problemi da risolvere, perché si ritengono già conosciuti da chi legge.

