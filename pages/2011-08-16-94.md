---
layout: page
title: "Le 21 Proposte "
permalink: pages/94
---

# Le 21 Proposte 

Le nostre 21 proposte contenute nel documento "[Verso una politica in grado di orientare i cambiamenti](/pages/19)"

## Società flessibile e sociale

1\. **La formazione che guarisce.** Un sostegno facoltativo per permettere alle persone di affrontare e superare avvenimenti stressanti della vita (malattia, matrimonio, lavoro, pensionamento). [I dettagli](/pages/39)  
 2\. **Assicurazioni lavorative individuali.** Per permettere a invalidi, giovani, disoccupati o semplicemente persone che fanno lavori saltuari o più lavori, di avere coperture assicurative complete, ma che non caricano di lavoro le micro e piccole imprese. [I dettagli](/pages/43)  
 3\. **Sostegno all’agricoltura come attività accessoria.** Maggiore difesa del settore agricolo, grazie a persone che si occupano di agricoltura come attività accessoria. [I dettagli](/pages/44)  
 4\. **Reimpiego e valorizzazione delle persone grazie a lavori comunitari.** Creare i presupposti perché persone invalide, in assistenza, disoccupati possano svolgere lavori comunitari, che sono utili e apprezzati dalle persone, ma finanziariamente poco interessanti per l’economia privata. [I dettagli](/pages/45)  
 5\. **Garanzia del pagamento della rendita d’invalidità.** Ecco come creare le condizioni per cui gli invalidi psichici, possano più facilmente rientrare nel mondo del lavoro.[ I dettagli](/pages/46)

## Riorganizzazione dello Stato

6\. **Dichiarazione imposte precompilata.** La dichiarazione delle tasse arriva con la maggior parte delle informazioni completate (stipendio, AVS, pensioni, ipoteche, interessi, stime immobili, premi casse malattia). Si dovrà solo verificarla e apportarvi eventualmente aggiunte e correzioni. [I dettagli](/pages/34)  
 7\. **Segretario di zona.** Un dipendente comunale di prossimità, che tiene i contatti con i cittadini e si occupa di tutte le pratiche amministrative. [I dettagli](/pages/35)  
 8\. **Tetto contributivo con ristorno ai contribuenti.** Introdurre il principio secondo per cui le tasse (o premi casse malattie) che sono in eccesso sono ritornati ai contribuenti. [I dettagli](/pages/52)  
 9\. **Basta alla crescita a dismisura dell’apparato statale.** Compiti nuovi si possono aggiungere solo se ne eliminano altri ormai superati. [I dettagli](/pages/36)  
 10\. **Rapporti con l’Europa.** Con l’Europa serve una “Costituzione dei rapporti fra Svizzera ed Europa” che fissa il rispetto della democrazia svizzera e della sovranità cantonale. [I dettagli](/pages/36)  
 11\. **Territorio a misura dei cittadini.** I patriziati come motore per il mantenimento di strutture locali che servono i cittadini e aiutano le attività economiche. [I dettagli](/pages/37)  
 12\. **Registro e tassazione speciali per grandi aziende globali.** Evitare che le grandi aziende globali possano, grazie alle loro ingenti risorse finanziarie, abusare degli strumenti democratici per politiche a loro favore e per evitare il rispetto delle regole e di pagare le tasse. [I dettagli](/pages/50)  
 13\. **Tassa sui prodotti finanziari ad alto rischio.** Introdurre delle tasse mirate, per evitare la proliferazione di strumenti finanziari speculativi, che destabilizzano i mercati e fanno salire i prezzi degli alimenti e materie prime. [I dettagli](/pages/51)

## Imprese e nuove sviluppi

14\. **Insegnamento di qualità.** Adottare metodi di lavoro basati sull’equipe che possano valorizzare e rendere più facile l’attività dei docenti. [I dettagli](/pages/38)  
 15\. **Quadro di riferimento globale per nuove tecnologie ambientali.** Valorizza gli sforzi dei singoli per il miglioramento della situazione ambientale e di vita. [I dettagli](/pages/40)  
 16. **Finanziamento degli sviluppi tramite prodotti esclusivi.** I prodotti di lusso definiscono le tendenze del futuro, devono quindi essere i primi ad adottare standard di rispetto dell’ambiente e risparmio energetico. [I dettagli](/pages/41)  
 17\. **Sostegno alla messa sul mercato di nuovi prodotti.** Lo Stato attua una politica volta a rendere più facile per le imprese il portare innovazioni utili sul mercato. [I dettagli](/pages/42)  
 18\. **Indirizzare i cambiamenti tecnologici.** Evitare l’eccessivo uso di normative e favorire le modalità che indirizzano i cambiamenti tecnologici. [I dettagli](/pages/47)  
 19\. **Veicoli a guida automatica.** Fare in modo che i veicoli con sistemi di sicurezza attiva, possano svilupparsi fino ad arrivare a veicoli a guida automatica. Offrire un servizio di trasporto pubblico personalizzato. [I dettagli](/pages/48)  
 20\. **Treni pendolari merci.** Usare le tecnologie dei moderni treni passeggeri (Tilo), per rendere il trasporto merci su ferrovia, meno costoso e più efficace. [I dettagli](/pages/54)  
 21\. **Stazione FFS di Lugano, la terrazza sul lago.** Fare diventare la stazione di Lugano una delle più belle e attrattive stazioni ferroviarie d’Europa. [I dettagli](/pages/55)  

