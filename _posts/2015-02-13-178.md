---
layout: post
title: "Per una donna in Consiglio di Stato"
excerpt: "Sostengo la candidata PLR Natalia Ferrara Micocci, perché senza la sua elezione, nel prossimo Consiglio di Stato, non ci sarebbe nessuna rappresentante femminile."
date: 2015-02-13 01-00-00 +0100
categories: blog
---

# Per una donna in Consiglio di Stato

Sostengo la candidata PLR Natalia Ferrara Micocci, perché **senza la sua elezione, nel prossimo Consiglio di Stato, non ci sarebbe nessuna rappresentante femminile**.

In Consiglio federale siedono, ormai da tempo e con grande soddisfazioni della maggior parte del paese, diverse donne. In Ticino la situazione è completamente diversa. Credo che tutti i partiti abbiano fatto degli sforzi, ma fare politica in Ticino, specialmente se si è donna, non è facile. A dimostrazione, nella lista di noi Verdi Liberali per il Consiglio di Stato ci sono solo due uomini.

I partiti che puntano ad avere dei seggi nell’esecutivo, hanno in lista esponenti femminili validi, ma nella maggior parte dei partiti i giochi sembrano essere fatti. Nella Lega sono favoriti gli attuali Consiglieri di Stato Gobbi e Zali; nel PPD il Consigliere di Stato Beltraminelli e il rappresentante al nazionale Regazzi; nel PS il Consigliere di Stato Bertoli; per i Verdi il coordinatore del partito Savoia. 

**Il PLR sembra l’unico partito dove una donna potrebbe ancora farcela.** Per l’unica candidata femminile, Natalia Ferrara Micocci, non sarà però facile. Deve infatti confrontarsi con il capogruppo PLR in Gran consiglio Vitta e con altri candidati molto più conosciuti.

[![](/files/ferrari_micocci.jpg)](http://nataliaferraramicocci.ch/)

La signora Ferrara Micocci è certamente un’ottima candidata, con un profilo di assoluto riguardo. Non l’avrei però sostenuta pubblicamente, prima di tutto perché non è usuale che un candidato di un partito si spenda per una candidata di un altro e perché, sul tema del raddoppio del Gottardo, al quale lavoro con molta intensità da anni, la candidata PLR ha posizioni diametralmente opposte alle mie.

La possibilità di avere **un Consiglio di Stato senza neppure una donna è però un’ipotesi che reputo molto triste** e che farebbe fare alla politica ticinese un salto indietro di decenni.

Ho deciso quindi, a prescindere dall’appartenenza partitica e dalla idee politiche, di sostenere apertamente la candidata PLR.

Sulla scheda di voto per il Consiglio di Stato **darò la mia preferenza alla signora Ferrara Micocci e invito tutti a fare altrettanto**.

**In bocca al lupo signora Ferrara Micocci!**  
 Si dia da fare affinché anche nel prossimo Consiglio di Stato ci sia una presenza femminile!  

