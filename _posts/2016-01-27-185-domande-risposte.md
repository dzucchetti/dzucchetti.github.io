---
layout: post
title: "Domande e risposte sul ricorso per la sospensione della votazione"
excerpt: "Domande e risposte in merito al ricorso al Consiglio di Stato per chiedere la sospensione della votazione."
date: 2016-01-27 01-00-00 +0100
categories: blog
---

# Domande e risposte sul ricorso per la sospensione della votazione

Domande e risposte in merito al [ricorso al Consiglio di Stato](/blog/2016/01/27/183) per chiedere la sospensione della votazione.

## Perché il ricorso al Consiglio di Stato per una votazione federale?

Perché è la [legge federale che specifica all’articolo 77a](https://www.admin.ch/opc/it/classified-compilation/19760323/index.html#a77) che bisogna presentare il ricorso al governo cantonale entro 3 giorni dai fatti.   
 Sono i governi dei cantoni che assicurano il corretto svolgimento delle votazioni. È quindi al governo cantonale che i cittadini devono segnalare eventuali problemi.

## Ricorso al Tribunale federale

La decisione del CdS è impugnabile al Tribunale federale con un termine di 5 giorni.

## Perché un ricorso?

Per le segnalazioni di situazioni problematiche durante le votazioni la legge prescrive una forma specifica che è quella del ricorso al governo cantonale.  
 Se non si fosse stato in periodo di votazione si sarebbe semplicemente informata l’USTRA del comportamento non corretto. 

## Verifica della situazione

Al governo cantonale compete prima di tutto di valutare se i fatti segnalati sono atti a influenzare l’esito della votazione. Se non è il caso il ricorso viene respinto senza entrare nel merito.  
 Nel ricorso si è ipotizzato che il parere dell’USTRA fosse determinante per l’esito della votazione. Si è quindi chiesto di approfondire la questione chiedendo informazioni direttamente all’USTRA.

## Perché chiedere la sospensione?

Il governo cantonale tiene conto delle segnalazioni e prende le misure più appropriate. Nel caso concreto si è chiesto di analizzare la situazione e adottare le misure che riterrà più appropriate.  
 Apparendo però al ricorrente difficile rimediare alla situazione che si è creata si è chiesto anche la sospensione della votazione.

## È possibile che un governo cantonale sospenda una votazione federale?

Non saprei se dal punto di vista legale è possibile. Nel breve tempo a disposizione non mi è stato possibile chiarire questa domanda.  
 Il governo cantonale è tenuto a informare la Cancelleria federale ed è probabile che la Cancelleria scriva al CdS chiarendo la questione dal punto di vista legale.

## È possibile che si giustifichi la sospensione di una votazione federale?

La sospensione della votazione è l’ultima ratio e si giustifica unicamente se non vi sono altre modalità e si presume che i fatti denunciati possano influenzare in modo rilevante e pregiudizievole l’esito del voto.

## Quale sarà il probabile esito?

Non ho nessuna idea. Mi è però sembrato corretto segnalare i fatti immediatamente all’autorità competente nei modi previsti dalla legge.  
 L’USTRA in questo modo può valutare la situazione e adottare i correttivi che ritiene utile.  
 La segnalazione tempestiva e l’analisi immediata delle situazioni rende più solida la nostra democrazia.

## Il ricorso causa costi e impedimenti?

La votazione prosegue normalmente quindi non ci sono impedimenti.  
 La decisione viene presa in maniera veloce, non ci sono grandi scambi di documenti. I costi per lo Stato sono limitati.

