---
layout: post
title: "Risanamento Gottardo e strategia energetica 2050"
excerpt: "Vedi documento: Per un risanamento della galleria stradale del San Gottardo in linea con la strategia energetica 2050 del Consiglio federale"
date: 2014-03-23 01-00-00 +0100
categories: blog
---

# Risanamento Gottardo e strategia energetica 2050

Vedi documento: [Per un risanamento della galleria stradale del San Gottardo in linea con la strategia energetica 2050 del Consiglio federale](http://railvalley.org/sites/railvalley.org/files/RailValley-risanamento-gottardo-2050%5F06-03-2014.pdf)

Nel 2013 il Consiglio federale ha presentato la nuova strategia energetica 2050 che prevede che le 40 milioni di tonnellate di emissioni di CO2 del 2010 siano ridotte a 8.1 milioni nel 2050\. Il settore dei trasporti assorbe circa 1/3 dell’energia ed è piuttosto evidente che l’obiettivo di riduzione si potrà raggiungere solo grazie all’uso su ampia scala di veicoli ibridi o elettrici.

Allo stesso tempo il risanamento della galleria secondo nuovi concetti, potrebbe essere un tassello importante per permettere il raggiungimento degli obiettivi della Strategia energetica 2050.

**Energia e tecnologia: nuovi scenari**

Il risanamento della galleria autostradale del San Gottardo capita in un momento in cui nel settore della mobilità ci sono importanti cambiamenti. Nei prossimi decenni prenderanno piede nuove tecnologie come i veicoli elettrici o fullhybrid. Questo porterà a una drastica riduzione delle emissioni.

**Risanamento nel 2040 considerando gli sviluppi tecnologici**

La possibilità che fra alcuni decenni nel tunnel circoleranno prevalentemente veicoli che non inquinano, ha conseguenze importanti per il funzionamento e per il risanamento della galleria. Ci sarà un influsso importante sui sistemi di ventilazione che sono elementi centrali nel risanamento.

**Costi inferiori**

Il concetto di risanamento della galleria del San Gottardo è stato messo a punto nel 2009 senza tenere conto della nuova strategia energetica. Il non considerare l'evoluzione futura può portare a investimenti estremamente costosi, che rischiano di diventare presto superati se si dovessero realizzare gli scenari energetici prospettati. Il risanamento del tunnel potrebbe avvenire secondo nuovi concetti e nuove norme, in modo che:

1. Si potrebbe risparmiare Fr. 2 miliardi rispetto all’opzione del raddoppio presentata dal Consiglio federale.
2. Si eviterebbero chiusure prolungate
3. Sarebbe possibile un adeguamento completo alle norme.

**RailValley invita la politica a sospendere la decisione sul raddoppio della Galleria del San Gottardo, a realizzare i necessari approfondimenti tecnici e a sostenere attivamente il raggiungimento degli obiettivi della strategia energetica 2050.**

