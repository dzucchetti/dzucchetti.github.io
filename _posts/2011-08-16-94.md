---
layout: post
title: "Le 21 Proposte"
excerpt:
  'Le nostre 21 proposte contenute nel documento "Verso una politica in grado di
  orientare i cambiamenti".'
date: 2011-08-16 01-00-00 +0100
categories: blog
---

# Le 21 Proposte

Le nostre 21 proposte contenute nel documento
"[Verso una politica in grado di orientare i cambiamenti](/files/politica%5Forientare%5Fcambiamenti.pdf)".
Vedi anche le "[21 soluzioni](/files/21soluzioni.pdf)".

## Società flessibile e sociale

1. **La formazione che guarisce.** Un sostegno facoltativo per permettere alle
   persone di affrontare e superare avvenimenti stressanti della vita (malattia,
   matrimonio, lavoro, pensionamento).
2. **Assicurazioni lavorative individuali.** Per permettere a invalidi, giovani,
   disoccupati o semplicemente persone che fanno lavori saltuari o più lavori,
   di avere coperture assicurative complete, ma che non caricano di lavoro le
   micro e piccole imprese.
3. **Sostegno all’agricoltura come attività accessoria.** Maggiore difesa del
   settore agricolo, grazie a persone che si occupano di agricoltura come
   attività accessoria.
4. **Reimpiego e valorizzazione delle persone grazie a lavori comunitari.**
   Creare i presupposti perché persone invalide, in assistenza, disoccupati
   possano svolgere lavori comunitari, che sono utili e apprezzati dalle
   persone, ma finanziariamente poco interessanti per l’economia privata.
5. **Garanzia del pagamento della rendita d’invalidità.** Ecco come creare le
   condizioni per cui gli invalidi psichici, possano più facilmente rientrare
   nel mondo del lavoro.

## Riorganizzazione dello Stato

<ol start="6">
  <li><b>Dichiarazione imposte precompilata.</b> La dichiarazione delle tasse arriva
    con la maggior parte delle informazioni completate (stipendio, AVS, pensioni,
    ipoteche, interessi, stime immobili, premi casse malattia). Si dovrà solo
    verificarla e apportarvi eventualmente aggiunte e correzioni.</li>
  <li><b>Segretario di zona.</b> Un dipendente comunale di prossimità, che tiene i
    contatti con i cittadini e si occupa di tutte le pratiche amministrative.</li>
  <li><b>Tetto contributivo con ristorno ai contribuenti.</b> Introdurre il principio
    secondo per cui le tasse (o premi casse malattie) che sono in eccesso sono
    ritornati ai contribuenti.</li>
  <li><b>Basta alla crescita a dismisura dell’apparato statale.</b> Compiti nuovi si
    possono aggiungere solo se ne eliminano altri ormai superati.</li>
  <li><b>Rapporti con l’Europa.</b> Con l’Europa serve una “Costituzione dei rapporti
      fra Svizzera ed Europa” che fissa il rispetto della democrazia svizzera e
      della sovranità cantonale.</li>
  <li><b>Territorio a misura dei cittadini.</b> I patriziati come motore per il
      mantenimento di strutture locali che servono i cittadini e aiutano le
      attività economiche.</li>
  <li><b>Registro e tassazione speciali per grandi aziende globali.</b> Evitare che
      le grandi aziende globali possano, grazie alle loro ingenti risorse
      finanziarie, abusare degli strumenti democratici per politiche a loro favore
      e per evitare il rispetto delle regole e di pagare le tasse.</li>
  <li><b>Tassa sui prodotti finanziari ad alto rischio.</b> Introdurre delle tasse
      mirate, per evitare la proliferazione di strumenti finanziari speculativi,
      che destabilizzano i mercati e fanno salire i prezzi degli alimenti e
      materie prime.</li>
</ol>

## Imprese e nuove sviluppi

<ol start="14">
  <li><b>Insegnamento di qualità.</b> Adottare metodi di lavoro basati sull’equipe
      che possano valorizzare e rendere più facile l’attività dei docenti.</li>
  <li><b>Quadro di riferimento globale per nuove tecnologie ambientali.</b> Valorizza
      gli sforzi dei singoli per il miglioramento della situazione ambientale e di
      vita.</li>
  <li><b>Finanziamento degli sviluppi tramite prodotti esclusivi.</b> I prodotti di
      lusso definiscono le tendenze del futuro, devono quindi essere i primi ad
      adottare standard di rispetto dell’ambiente e risparmio energetico.</li>
  <li><b>Sostegno alla messa sul mercato di nuovi prodotti.</b> Lo Stato attua una
      politica volta a rendere più facile per le imprese il portare innovazioni
      utili sul mercato.</li>
  <li><b>Indirizzare i cambiamenti tecnologici.</b> Evitare l’eccessivo uso di
      normative e favorire le modalità che indirizzano i cambiamenti tecnologici.</li>
  <li><b>Veicoli a guida automatica.</b> Fare in modo che i veicoli con sistemi di
      sicurezza attiva, possano svilupparsi fino ad arrivare a veicoli a guida
      automatica. Offrire un servizio di trasporto pubblico personalizzato.</li>
  <li><b>Treni pendolari merci.</b> Usare le tecnologie dei moderni treni passeggeri
      (Tilo), per rendere il trasporto merci su ferrovia, meno costoso e più
      efficace.</li>
  <li><b>Stazione FFS di Lugano, la terrazza sul lago.</b> Fare diventare la stazione
      di Lugano una delle più belle e attrattive stazioni ferroviarie d’Europa.</li>
</ol>
